+++
title = 'Vem är ute efter mig?'
date = 2024-02-04T20:44:29+01:00
draft = false
authors = ["Anders Wadenholt"]
toc = true
groups = []
categories = []
sectors = []
tactics = []
techniques = []
tags = [ "privacy", "integrity"]
[[sources]]
title = "Unga luras på pengar på Snapchat"
link = "https://www.aftonbladet.se/nyheter/a/dwa5oX/unga-luras-pa-pengar-pa-snapchat"
[[sources]]
title = "Så luras de äldre på pengar"
link = "https://www.aftonbladet.se/minekonomi/a/0Q3aWg/sa-luras-de-aldre-pa-pengar"
[[sources]]
title = "The Latest 2024 Cyber Crime Statistics"
link = "https://aag-it.com/the-latest-cyber-crime-statistics/"
+++

> Vem skulle vilja komma åt min information?

Har vi inte alla hört någon säga dessa, eller en variant av dessa ord någon gång?
En mängd folk där ute har av någon anledning fastnat för konceptet att endast någon som *är* någonting, har data värd att stjäla.
Min uppfattning av vad som generellt tolkas som att *vara* någon är alltså att ha en högt uppsatt roll av något slag, ha ett yrke där du tjänar en bra bit över medelinkomst eller att vara en publik figur.
Medans dessa personer kan löpa en större risk att bli specifikt utsatta för cyberangrepp så innebär det inte att varenda person som idag har en uppkoppling och närvaro på nätet inte är en måltavla.

Dina uppkopplade tillgångar är samtliga ett mål för aktörer som finns där ute, sättet dom får majoriteten av sina offer är sedermera opportunistiskt och ej genom en specifik attack riktad mot dig.
Varenda tillgång som har en uppkoppling har alltså ett värde, och detta värde är att det ger aktören ännu ett vapen i sitt arsenal.

> 1 in 2 American internet users had their accounts breached in 2021.
>
> 53.35 million US citizens were affected by cyber crime in the first half of 2022.
>
> (AAG-IT 2024)

Även om ovan statistik är tagen från data gällande Amerika, så visar den på att privatpersoner ej går säkra från cyberattacker.

Sättet som din exponerade tillgång kan utnyttjas på är flertaligt, men de vanligaste följer nedan

### Botnet
Din tillgång blir vad som kallas för en **zombie**, en slav i aktörens namn som är redo att göra i princip vad som helst, vanligast är att din tillgång ger kraft och är delaktig i DDoS attacker, även om du själv inte märker av detta så får den okända aktören mer kraft bakom sig i sina attacker riktade mot att ta ner hemsidor, applikationer, i vissa fall privatpersoners nätverk men även till att knäcka lösenord på andra människors konton.
Som del av ett botnet så har aktören direkt tillgång till dig och kan utföra handlingar både på och genom din tillgång så länge som infektionen kvarstår.


### Kryptomining
Dom flesta har nog hört uttrycket "Många bäckar små.", och jag kan inte tänka mig en bättre liknelse i det här fallet.
I takt med att kryptovalutor blir allt mer populära runt om i världen som en form av investering, eller hopp om en decentraliserad framtid, så är det även ett helt nytt sätt för kriminella att tjäna pengar på med hjälp av tillgångens beräkningskraft.
Att minea kryptovaluta är väldigt populärt på grund utav att allt som krävs är den beräkningskraft som finns i en tillångs grafikkort eller processor, tack vare detta så blir detta snabbt en fråga om hur många tillgångar och inte hur 
starka, oavsett den faktiska beräkningskraften, kan tjäna pengar åt mig samtidigt? 
Denna metodik kostar inte en aktör något att ha aktiv, istället är det offret som betalar den kostnaden i form av högre elräkning och kortare livslängd på sina tillgångar.

Kryptovaluta är även den vanligaste betalningsformen bland cyberkriminella, detta beror på att denna formen av valuta kan omvandlas och tvättas till den grad att den tillslut inte går att spåra, hur detta går till är inte poängen med detta
inlägg, och det är viktigt att poängtera att kryptovaluta även har positiva aspekter.

### Försäljning av konton
Har du någon gång märkt av en ny profil på någon av dina streamingtjänster? Haft ett annorlunda namn på en spelplattform som du ej själv valt?
Stämmer någon av dessa påståenden så finns det en risk för att någon har kapat ditt konto, hur detta kan ha gått till kommer jag förklara senare.
Den här formen av försäljning går ut på att låta andra personer agera som en igel på dig, medans du betalar för tillgång så hänger dom sig fast på dig och nyttjar din tjänst i det dolda.
Det finns en ofantligt stor marknad för saker som just konton, vare sig det är till tjänster som Spotify, Netflix, HBO ända till Shutterstock, Adobe, Steam och VPN tjänster.
Ditt konto har alltid ett värde, det är väldigt vanligt att dessa aktörer ger bort konton gratis till en början, endast för att bevisa att dom säljer fungerande produkter, när en säljare upprättat ett rykte kan dom ta allt ifrån 1-10$
per konto/år, tack vare den stora mängd konton som dessa aktörer kompremetterar så ger dom till och med ut försäkringar om fullt funktionella konton som i värsta fall byts ut till ett annat.

Just den här typen av tjänst kan vem som helst hitta och köpa på nolltid, du behöver inte besöka darkweb, du behöver inte ens gå med i någon privat grupp eller så! Allting finns på det öppna nätet, lika lätt som du navigerar till aftonbladet så kan du navigera till dessa typer av sidor där försäljning av stulna konton sker i det öppna.

[BILD på sida med annonser]

*Text ang. vad man ser på bilden.*


### Bedrägerier
Om en nära släkting eller vän skulle kontakta dig via till exempel, Snapchat, Facebook eller Instagram, och ställa dig frågan om du kunde göra dom en tjänst, hur troligt är det att du hade ifrågasatt det?
Denna tjänst kan vara alltifrån att swisha någon för att dom just köpt en vara på blocket men tyvärr har nått sin swish-gräns till att be dig rösta på dom i en tävling, eller att ladda ner en fil.
I scenariot där en swish efterfrågas så är det inte alltid säkert att den mottagande parten är en del av bedrägeriet, dom kan vara helt ovetandes och bildar där med en bedrägeritriangel där även dom är ett offer.

> Det obehagliga är att jag trodde att jag skrev med min bästa vän och bedragaren skrev liksom som min bästa vän.
>
> Han skrev väldigt stressat att hans egen bank låg nere och att han behövde min hjälp. Så jag swishade ”försäljaren” 5 500 kronor.
>
> (Aftonbladet 2024).

Sandra blev kontaktad av vad hon trodde sig vara sin bästa kompis, i själva verket var kompisens Snapchat konto kapat och Sandra föll offer för detta bedrägeri. 

Målet med att få dig att följa en länk, eller ladda ner en fil är att kompromettera även ditt konto, ju fler konton i sin arsenal, desto större spridning, desto större spridning, desto större chans till att lyckas.
Kapade konton används även till att sprida länkar och skapa inlägg om hemsidor som lurar personer på pengar eller samlar in dina inloggningsuppgifter.

Poängen med det hela är att även om du knappt använder ditt konto i sociala medier, så har du ändå ett digitalt fotavtryck som kan kopplas samman med personer som litar på något som bär ditt namn.
Det är alltså inte endast din egen integritet du riskerar genom att ej vara vaksam, det är även dom i din omgivning, se det därför som ditt ansvar att åtminstone skydda dina nära från att bli av med pengar eller privata uppgifter.


Vi har alltså nu skrapat på ytan av vad som kan motivera en aktör till att vilja få kontroll över vem som helst i hela världens konto eller tillgång, men hur får dom tillgång?

### Bruteforce
Denna metod går ut på att kontinuerligt försöka logga in på ett konto med olika lösenord eller kombinationer av bokstäver, siffror och specialtecken tills det lyckas, lösenorden kommer som oftast från listor speciellt sammansatta med
lösenord som folk använder. En vanlig attack gör enkelt några hundra försök per sekund och dessa typer av attacker sker oftast med autoamtisering.

### Dictionary attack
Detta är en variant där man använder sig av kombinationer av ordböcker, vanliga ord och fraser, men även lösenord från läckage av användaruppgifter.
Med andra ord, lösenord som slår samman årstid + årtal är väldigt svaga, t.ex. Vinter2024
Tänk även på att lösenordskrav är där för att skydda dig och din information, så när du ombeds välja en stor bokstav och specialtecken, och du ej använder en lösenordshanterare, kom ihåg detta:
Om det första du tänker är att göra första bokstaven stor och specialtecknet till ett utropstecken, då kan du räkna med att majoriteten av befolkningen tänker likadant, och det omfattar alla cyberkriminella också.

### Credential Stuffing
När en hemsida blir komprometterad, dess databas av användare och deras uppgifter exfiltreras, så används dessa kombinationer av användarnamn och lösenord på alla tänkbara tjänster utöver den tjänst som dom ursprungligen kommer ifrån.
Det är på grund av detta som det är viktigt att inte återanvända sina lösenord över flera tjänster, ponera att du skapar ett konto på en obskyr hemsida för ett enda ändamål, och när du har uppnått det så glömmer du bort att kontot finns.
Ett år senare så drabbas denna sida av ett intrång och deras databas läcker, om du då återanvänder ditt lösenord så är det inte en fråga om, utan när din mejl kapas, chansen att nyheten når dig om att databasen har läckt är inte heller 
överdrivet stor i detta scenario, det finns nämligen ingen garanti att ägaren av hemsidan ens vet om att ett intrång har skett.

### Stealer
En stealer är en typ av skadlig programvara som döljer sig på din dator, det huvudsakliga målet är att exfiltrera information tillbaka till den aktör som sprider programvaran.
Den typ av data som i huvudsak blir stulen är sån data som innehåller dina kontouppgifter, som till exempel sparade lösenord i webbläsaren och cookies, men funktionalitet för att registrera din input på tangentbordet i realtid är också förekommande.

Denna typ av skadlig programvara kan spridas på flera sätt, till exempele via falska applikationer som utger sig för att vara den legitima varianten, skadliga webbläsartillägg eller via bifogade filer i mejl.
Datan som samlas kan sedan buntas ihop och säljas till högstbjudande eller utnyttjas direkt av aktören.

### Phishing
Den här typen av attackvektor är nog den som dom allra flesta har hört talas om, det är även den mest förekommande typen av cyberbrottslighet, och den kommer i flera varianter.
Ändamålet är dock detsamma oavsett variant, att få offret att ladda ner en fil och exekvera denna eller att få offret att klicka på en länk för att sedan uppge sina kontouppgifter.

> Jag blev uppringd av en man som sade sig vara säkerhetschef på Elgiganten. Han sade att någon tagit ut tre telefoner som skulle faktureras mig.
>
> (Aftonbladet 2023).

Den vanligaste varianten av phishing sker via E-mail, där kan premissen variera från allt mellan att ditt lösenord har löpt ut på Facebook till att du måste skynda dig att logga in på Amazon för att avbryta en beställning.
Det är viktigt att veta den här typen av attack blir mer sofistikerad för varje dag, med hjälp av t.ex. AI så kan en aktör skapa trovärdigare innehåll än vad som tidigare setts.
Med den teknik som finns tillgänlig så kan den som lägger ned nog mycket tid skapa en kopia av i princip vilken inloggningsportal som helst, även med stöd för MFA integrationer.

> The most common cyber threat facing businesses and individuals is phishing. 
>
> (AAG-IT 2024)

## Hur försvarar man sig mot detta?
Att försvara sig kan göras till en lång diskussion, beroende på hur mycket tid och pengar man vill lägga, men nedan listar jag allmänna tips som man kan följa för att löpa mindre risk att falla offer för cyberkriminella.

### Verifiera källan, var kritisk, tänk logiskt och var försiktig.
Om du får ett mejl som hävdar att du har gjort en beställning, en bekant som ber om pengar eller letar efter programvara på nätet, var kritisk.

- Verifiera avsändaradresser när det gäller mejl.

- Låt dig inte stressas, ett typiskt tecken på att någon försöker lura dig är att dom trycker på att det är ont om tid och alltid väldigt bråttom, detta är för att få dig att agera utan att tänka igenom först. Låt inte detta lyckas, ingenting legitimt kräver ett svar/att du agerar utan att få tid till att tänka.

- Ställ dig kritisk till kontakt på nätet, hur troligt är det att din bank skulle mejla dig istället för att skicka brev?

- Ring upp din bekanta som ber om att du ska swisha eller följa en okänd länk för att säkerställa att det är dom.

- Kontrollera URL:er som finns i mejl och sökresultat, leta efter stavfel eller ovanliga domäner.

- Klicka ej på annonser för programvara du är ute efter, detta är ett populärt sätt att sprida skadlig programvara då folk har för vana att klicka på det första bästa resultatet.

- Öppna inte bifogade filer från avsändare du absolut inte kan vara säker på har ett legitimt syfte att skicka filen till dig, skadlig kod kan finnas i alla typer av filformat.

### Separata kontouppgifter
Just detta kan jag nog aldrig sluta tjata om.
Även om det kan verka jobbigt så kan jag lova dig att det är mödan värt!
Återanvänd inte samma lösenord på olika håll, att man lägger till ett utropstecken eller en etta i slutet är i dagens läge menlöst, har ditt lösenord läckt så är det bara en tidsfråga innan dom knäcker nästa variant.

Att separera sina uppgifter är i dagsläget ingenting som kräver mycket utav dig som användare, och den dagen den där obskyra hemsidan blir drabbad av ett intrång så kommer du vara glad över att du inte använt Sommar2024 på din mejl också!
Mer om det nedan.

### Lösenordshanterare
Det finns en uppsjö av lösenordshanterare som kan tillgodose dom flesta kraven, själv nyttjar jag Bitwarden som finns tillgängligt på både mobila enheter och datorer, tack vare det så synkar din data därmellan och du har åtkmost till dina konton överallt.
Applikationen kan även generera lösenord åt dig, i och med att du inte behöver kunna dessa utantill så kan dom göras extremt komplexa, det ända du behöver ha koll på är ditt s.k. Master Password, som ger dig tillgång till din databas av lösenord.


### Multifactor authentication (MFA)
När valet finns (och det finns nästan överallt nu för tiden) så gör du dig själv en otjänst genom att inte nyttja MFA.
Det här extra lagret av skydd gör att om ditt lösenord blir komprometterat, så sitter ändå du på makten att godkänna alla inloggningar genom att genomföra ett extra steg av verifikation.
Vanligt är att du får upp en notis vid inloggningsförsök och antingen godkänner/nekar, klickar på en siffra som återspeglas i inloggningsportalen eller skriver in en tidsbegränsad sifferkod.

Viktigt att tänka på här är att som tidigare nämnt så finns det sofistikerade phishing sidor som integrerar MFA lösningar för att det ska verka mer legitimt, så var alltid vaksam på vartifrån inloggningsförsöket sker (Land, enhet, IP) innan du godkänner.


### Håll dig uppdaterad
Ta en liten stund under veckan och försök få en uppfattning om vad som sker i omvärlden, kring jul florerar t.ex. ofta falska Postnord sms och mejl där man uppmanas betala fraktavgifter och dylikt som i själva verket går ner i fickan på en kriminell.
Kolla om din mejl är inblandad i dataläckage på [HaveIbeenPwned](https://haveibeenpwned.com), viktigt att notera att i många läckage så läcker ej lösenord utan endast mejladress och andra uppgifter.
Skulle du vara påverkad eller misstänka att du är påverkad så bör du byta lösenord omgående.

Jag hoppas att du som läser detta nu har en bättre förståelse om varför just din data är viktig, och att du har ett ansvar gentemot dig själv samt dina kontakter att värna om din integritet.
